# projektihaldur
Kõige lihtsamas mõttes võib seda pidada võib-olla ilustatud to-do listiks. Mõte on selles, et saaksin hallata kõike, mis ühe projektiga kaasneb. Projekt koosneb paljudest väikestest elementidest, kutsume neid ülesanneteks. Iga ülesanne (ütleme nt Sünnipäevapeo korraldamine) koosneb väikestest osadest (menüü ja külaliste nimekirja koostamine, poes käimine, koristamine...), need omakorda veel väiksematest osadest. Tore, kui saaks ülesannetest mitmel moel ülevaadet saada - et oleks olemas makrolist, kus on kirjas "suured" ülesanded (nt Sünnipäevapeo korraldamine, Reis Marokosse, Programmeerimise kursuse läbi teha), mikrolist (täna on vaja: helistada Mairele, et kas ta saab sünnipäevale tulla; piletite eest raha üle kanda; foorumisse projekti kohta postitus teha) ning lisaks, kui nt makrolisti ülesandele klõpsata, tuleb ette, mis selle konkreetse ülesande osad on ja kuidas need harunevad. Loomulikult on hea, kui saab märkida ka tähtaja ja kas on tehtud/tegemata.  Maire nimi, number ja meiliaadress võiks olla kontaktide nimekirjas (ja nime saaks otsingut kasutades kätte).  Selleks, et ma Maroko reisi kogemata sünnipäevaga samale ajale ei broneeriks, võiks olla ka mingi kalender.  See on mu programmi sisu. Kui keerukusest puudu tuleb, siis on võimalik igasugu asju ju juurde mõelda: ülesanded ja kalender sünkroniseerida, ülesannete puhul saata meilile meeldetuletus jne.
